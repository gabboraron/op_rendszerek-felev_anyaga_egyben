# Az egész félév anyaga, egyben
## 1. beadandó
Készítsen C programot amely megoldja a következő feladatot:

A klímaváltozás hatására a napelem rendszerek egyre kifizetődőbbek, népszerűbbek. A "Fényes Nap Kft" szolár rendszereket forgalmaz.
Készítse el a rendeléseket kezelő alkalmazást. Ez felvesz egy új rendelést, rögzíti az idejét (rendszeridő), az ügyfél nevét, e-mail címét, telefonszámát és azt, hogy mekkora teljesítményű rendszert szeretne. A program adjon tájékoztatást, hogy jellemzően egy évre vonatkoztatva 1000KWh energiát 1KW teljesítményt nyújtó 4 darab napelem panel ad! Az alkalmazás legyen képes adatokat bevinni, módosítani, törölni, listázni (teljes, és szűrt listák ügyfélre, teljesítmény igényre).

Készítsünk C programot, amellyel a leírt tevékenység elvégezhető. Az adatokat fájlban tároljuk. 

## 2. beadandó

Készítsen C programot amely megoldja a következő feladatot:

"Fényes Nap Kft" (szülő) törekszik a rendelések telepítését hatékonyan végezni. Két azonos teljesítményű rendszer telepítése egy napi munkát jelent egy szerelő csapatnak (gyerek). Ugyanakkor ha rendelés felvételi ideje óta legalább egy hét eltelt, akkor ezt a rendelést akár napi egy feladatként, soron kívül is kiadja egy telepítő brigádnak. A napi feladatokat, azok adatait a társaság (szülő) csővezetéken küldi a szerelő(k)nek (gyerek), aki(k) egy "nyugtával" jelzik, hogy vették az egy vagy két telepítést tartalmazó feladatot. A szerelők miután üzembe helyeztek egy rendszert, tudatják a központtal (jelzéssel), hogy a rendszer működik. Ha a szerelés az aznapi utolsó szerelési feladat volt, akkor a szerelő a napi munkalap zárásaként üzenetet (csővezetéken) küld a megbízónak, hogy a napi feladatokat(ami egy vagy két szerelés volt) megoldotta. Ezen üzenet hatására "Fényes Nap Kft" bejegyzi, hogy ezek a rendelések teljesítve vannak!

Készítsen C programot, amellyel a leírt tevékenység elvégezhető. 
